## B.5 Tuning logico

La relazione `pokemons` ha come chiave l'attributo `name`, che rappresenta univocamente una specie di pokemon, gli attributi `primary_type`, `secondary_type` e 'sprite' vengono determinati dal nome del pokemon, siccome esiste una funzione che può determinare i suddetti valori a partire dal nome del pokemon, quindi rispetta la BCNF.

La relazione `trainers` ha come chiave l'attributo `username`, univoco per ogni allenatore registrato nel pokedex, dato un username, abbiamo dipendenza funzionale con il nome, cognome, data di nascita, genere, che abbiamo deciso di discriminare con un carattere per inclusività, e la regione natale. Anche il flag `is_gym_leader` dipende funzionalmente dall'allenatore, anche se potrebbe essere ottenuto verificando che esista una tupla su gyms tale che `gym_leader` sia uguale allo username dell'allenatore. Questa relazione rispetta la BCNF.

Nella relazione `pokemon_trainer` la chiave è composta da tre attributi, `pokemon`, `trainer` e `catch_date`, e rispetta il caso che un allenatore possa catturare una stessa specie di pokemon nello stesso giorno dato che `catch_date` è di tipo timestamp e non è possibile effettuare due catture simultaneamente (o comunque con uno scarto di tempo inferiore al millisecondo). Ogni tupla rappresenta univocamente un pokemon, il cui genere, soprannome e livello sono dipendenza funzinale della chiave. Sarebbe comodo introdurre un campo id su questa entita per semplificarne, da parte dell'utente, l'accesso alla tupla e rendere il sistema più elastico, potendo introdurre anche i pokemon selvatici che non hanno trainer e catch_date.

Per `battles` vale lo stesso principio di `pokemon_trainer`, la chiave è composta da `first_trainer`, `second_trainer` e `battle_date`, il campo win ha dipendenza funzionale dalla chiave.


Gli attributi `region`, `type`, `medal_name` di gyms `gyms` hanno dipendenza funzionale diretta sul'attributo chiave `name`, per cui anche questa relazione rispetta la BCNF.

Infine la relazione `trainer_gyms`, che ha come chiave l'insieme degli attributi `trainer`, `gym` e `attempt_date` rispetta la BCNF siccome (trainer, gym, attempt_date) => has_won.

Tenendo presente le precedenti affermazioni, possiamo definire che la base dati rispetta la Forma Normale di Boyce e Codd.

Data la maggiore efficienza dei confronti su valori di tipo numerici, piuttosto che di tipo stringa, l'aggiunta di un campo id sulle relazioni trainers, pokemons e gyms, porterebbe ad un generale miglioramento delle prestazioni.

Potrebbe anche tornare utile inserire il nome e il cognome degli allenatori dentro la relazione, ma dato che questi ultimi, nel carico di lavoro definito, vengono acceduti esclusivamente su query ad alta selettività, che traggono già beneficio dal tuning fisico proposto e porterebbero un inutile complicazione successivamente sul layer applicativo che in aggiornamento dovrebbe preoccuparsi di andare a modificare gli attributi duplicati.

La modifica, tuttavia, potrebbe essere di grandissimo vantaggio qualora si volesse tenere traccia del partecipante ad una battaglia non iscritto sul sistema pokedex o che sia stato eliminato, e, in un ipotetico scenario reale, tenendo presente le tematiche di privacy.